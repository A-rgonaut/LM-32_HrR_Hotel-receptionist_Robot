**Progetto IA2-Robotica**

***HrR: Hotel-receptionist Robot***

*Bova Gabriele, Gulotta Paolo Manuele, Spinelli Andrea, Zizzo Vincenzo*

*2025-2026*

**Scenario A: \"Accoglienza e profilazione ospite: Peppe interagisce con
Pippor\"**

**Contesto generale:**

È un **pomeriggio di primavera**, caratterizzato da cielo sereno e
temperatura mite. L'hotel è situato nella periferia di una città
italiana, nota per la sua vicinanza a siti naturali e la ricca proposta
di eventi locali (culturali, enogastronomici, sportivi). Il signor
**Peppe Rossi** ha completato in precedenza la prenotazione online. Dopo
essersi recato in struttura e aver effettuato il check-in formale con un
operatore umano, ha ricevuto il **braccialetto smart** (che funge da
chiave d\'accesso alla stanza e da monitoraggio dei parametri vitali).
L\'operatore lo invita ora a interagire con il robot (Pippor).

**Attori coinvolti:**

- **Peppe Rossi:** ospite della struttura alberghiera.

- **Pippor (HrR - Hotel-receptionist Robot):** Un robot sociale
  posizionato nella hall dell'hotel. Dotato di avanzate capacità di
  **conversazione in multilingua** e di **profilazione degli interessi**
  dell\'ospite (incrociando dati di prenotazione e interazione).

**Fase 1: Saluto e rilevazione linguistica**

L\'ospite inizia l\'interazione con il robot.

- **Saluto iniziale:**

**Peppe:** \"Ciao, io sono Peppe Rossi.\"

- **Rilevazione della lingua e risposta:** Pippor analizza il
  vocabolario, confermando l\'utilizzo della **lingua italiana**.

**Pippor:** \"Benvenuto, Peppe! Piacere di conoscerti. Io sono Pippor e
sono qui per assisterti durante la tua permanenza e offrirti
suggerimenti personalizzati.\"

**Fase 2: Profilazione degli interessi e raccolta di dati aggiornati**

Pippor cerca di arricchire il profilo di Peppe incrociando i dati
pre-esistenti con quelli dell\'interazione in corso.

- **Richiesta di contesto:**

**Pippor:** \"Caro Peppe, vedo che hai prenotato per tre notti. Posso
chiederti qual è il motivo principale del tuo viaggio? Hai degli
interessi o hobby particolari?\"

**Peppe:** \"Sono qui per una breve vacanza di tre giorni. I miei amici
mi hanno consigliato delle attività da svolgere nei dintorni, in
particolare luoghi ideali per fare **trekking** e **degustazione di buon
vino**, due cose che adoro fare!\"

- **Conferma di profilazione:**

**Pippor:** \"Grazie per averci scelto e per le preziose informazioni
fornite, Peppe.\"

**Fase 3: Suggerimento di attività personalizzate a Peppe**

Pippor utilizza i dati sugli interessi di Peppe, la durata del soggiorno
e il calendario aggiornato degli eventi locali per formulare
raccomandazioni.

**Pippor:** \"Peppe, in base alle tue preferenze e alla durata del
soggiorno, ti suggerisco per **domani mattina, verso le 9:00**,
un\'escursione guidata a **Monte Genuardo** con il maestro Francesco. Le
previsioni indicano una temperatura gradevole di circa 15°C, ma Le
consiglio di portare una giacca leggera, dato che il meteo in montagna
può essere variabile.\"

- **Richiesta di ulteriori informazioni:**

**Peppe:** \"Ok, grazie mille. Hai altri suggerimenti per la sera?\"

**Pippor:** \"Certo. Considerando il tuo interesse per il buon vino, ho
trovato un\'ottima degustazione nella zona, precisamente presso la
**Cantina Cellaro** in contrada Anguilla. Ti informo però che, a causa
di una recente allerta meteo, l\'evento inizialmente previsto per
stasera è stato **riprogrammato a dopodomani sera, sempre alle
21:00**.\"

- **Conclusione dell\'interazione:**

**Peppe:** \"Sono molto soddisfatto di queste informazioni, Pippor.
Grazie e ti auguro un buon proseguimento di giornata.\"

**Pippor:** \"Grazie a te, Peppe. Rimango a completa disposizione per
ogni altra informazione o evenienza. Goditi il soggiorno.\"

**Scenario B: \"Segnalazione di un guasto: Mario ha problemi con il
climatizzatore in stanza\"**

**Contesto generale:**

È una **fredda sera di gennaio**. L\'hotel, attento al comfort termico,
ha equipaggiato ciascuna stanza con un **sistema di climatizzazione
smart** per la gestione autonoma della temperatura. Il signor **Mario**
(ospite) percepisce freddo eccessivo nella sua camera. Avvalendosi del
servizio *Room Service*, contatta la reception per segnalare il
problema. **Pippor** si dirige verso la stanza dell\'ospite per
un\'analisi preliminare.

**Attori coinvolti:**

- **Mario:** ospite della struttura alberghiera, infastidito dalla
  persistenza del freddo.

- **Pippor (HrR - Hotel-Receptionist Robot):** Robot stazionato nella
  hall, dotato di capacità conversazionali e di **diagnostica di primo
  livello** su problemi(guasti) comuni dell\'hotel.

**Fase 1: Richiesta di assistenza e riconoscimento del problema**

Mario espone la sua insoddisfazione a Pippor che si trova davanti a lui
ed avvia il processo di supporto.

- **Richiesta dell\'ospite:**

**Mario:** \"Ciao Pippor, continuo a sentire molto freddo.\"

**Fase 2: Diagnostica preliminare**

**Pippor:** \"Buonasera, Sig. Mario. Sono qui per assisterLa nel
risolvere la situazione nel modo più rapido possibile.\"

Pippor esegue una serie di domande diagnostiche per escludere l\'errore
umano nell\'uso del dispositivo.

Pippor: \"Innanzitutto, Sig. Mario, ha già provato ad attivare il
climatizzatore della stanza?\"

Mario: \"Sì, l\'ho acceso circa un\'ora fa e ho atteso, ma continuo a
sentire freddo. Non sento aria calda.\"

Pippor: \"Molto chiaro. Può confermarmi che il dispositivo è impostato
sulla modalità riscaldamento (Heat)?\"

Mario: \"Sì, la modalità è corretta, ma continua a non erogare aria
calda.\"

Pippor: \"La prego di un\'ultima verifica: ha impostato la temperatura
desiderata su un valore superiore alla temperatura ambientale attuale?\"

Mario: \"Assolutamente sì. La temperatura ambientale è ferma a 17°C e ho
impostato il condizionatore su 26°C. Il condizionatore è acceso, ma la
temperatura in stanza non è cambiata.\"

**Fase 3: Sviluppo del problema e avviso al tecnico**

Pippor conclude la diagnostica di primo livello, confermando un
probabile guasto tecnico e contattando il supporto umano specializzato.

- **Riconoscimento del guasto:** Pippor elabora le risposte,
  determinando che il problema non è procedurale (errore di utilizzo),
  ma tecnico (malfunzionamento dell\'unità).

**Pippor:** \"La ringrazio, Sig. Mario, per la Sua collaborazione. Dalle
Sue risposte, deduco che il problema non derivi da un uso errato del
dispositivo, bensì da un potenziale **guasto tecnico** all\'unità. Non è
un problema che posso risolvere autonomamente.\"

- **Azione e supporto continuo:** Pippor rassicura l\'ospite e attiva
  immediatamente la procedura di manutenzione.

**Pippor:** \"Mi scuso per il disagio. Provvederò immediatamente a
contattare e **informare personalmente il tecnico di turno**,
richiedendo che intervenga nella Sua stanza nel più breve tempo
possibile.\"

- **Segnalazione al sistema:** Pippor, invia una notifica prioritaria al
  tecnico specializzato con la descrizione del guasto, e torna alla Hall
  ripianificando il percorso di ritorno.

**Scenario C: \"Rilevazione di un malore improvviso: Franco si sente
male in Caffè-Room\"**

**Contesto generale:**

È un **tardo pomeriggio di marzo**. Il signor **Franco** (45 anni, di
nazionalità italiana, con una nota condizione cardiaca pregressa), si
trova da solo nella *Caffè-Room* dell'hotel (adiacente alla hall) dopo
una sessione lavorativa particolarmente stressante. L\'ospite indossa il
**braccialetto smart fornito dall'hotel** che funge sia da chiave
d\'accesso alla stanza che da monitoraggio dei parametri vitali.

**Attori coinvolti:**

- **Franco:** Ospite della struttura alberghiera.

- **Pippor (HrR - Hotel-receptionist Robot):** Un robot posizionato
  nella hall dell'hotel, dotato di avanzate capacità conversazionali e
  di **monitoraggio della salute dell'ospite**. Fornisce servizi di
  **diagnostica di primo livello** su problemi (guasti) comuni
  dell\'hotel e supporto in situazioni di emergenza/malessere.

**Fase 1: Rilevazione del contesto e allerta (monitoraggio proattivo)**

Il **sistema di monitoraggio** riceve e analizza il flusso di dati dal
braccialetto di Franco.

- **Anomalia iniziale:** Pippor rileva che la frequenza cardiaca di
  Franco ha raggiunto i **150 battiti al minuto (bpm)**, un valore
  significativamente elevato rispetto alla sua condizione normale.

- **Verifica della continuità della condizione anomala:** Pippor,
  riconoscendo che potrebbe trattarsi di una variazione momentanea (es.
  un colpo di tosse o un movimento brusco), attiva un protocollo di
  verifica: ripete l\'osservazione e l\'analisi del dato dopo un
  intervallo di **pochi minuti**.

- **Attivazione dell\'allerta:** Constatando che la condizione
  (frequenza cardiaca elevata) **continua a perdurare** e non mostra
  segni di normalizzazione, Pippor innesca il piano d\'azione di
  supporto e intervento.

**Fase 2: Pianificazione del percorso e intervento fisico**

Pippor deve raggiungere rapidamente l\'ospite per una valutazione sul
campo.

- **Localizzazione e pianificazione:** Utilizzando la posizione GPS
  rilevata dal braccialetto di Franco e la propria conoscenza della
  mappa dell\'albergo (incluse le posizioni note di ostacoli statici,
  come mobili o pilastri), Pippor calcola il **percorso ottimale** per
  raggiungere la Caffè-Room.

- **Navigazione dinamica:** Durante lo spostamento, Pippor utilizza i
  propri sensori di navigazione per **verificare in tempo reale la
  presenza di ostacoli dinamici** (altri ospiti, carrelli, ecc.) e
  aggiornare il percorso se necessario.

- **Ingresso in caffè Room:** Pippor completa con successo il percorso e
  si posiziona in prossimità di Franco.

**Fase 3: Valutazione della gravità e supporto a Franco**

Pippor avvia l\'interazione per comprendere lo stato di coscienza e la
gravità dei sintomi.

- **Stato dell\'utente:** Franco è sdraiato sul divano, visibilmente
  agitato, ma mantiene lo stato di coscienza. La frequenza cardiaca è
  scesa a **130 bpm**.

- **Avvio del dialogo:** Pippor stabilisce un contatto vocale,
  mantenendo un tono di voce calmo e rassicurante:

**Pippor:** \"Signor Franco, buonasera. Dalla rilevazione in tempo reale
inviatami dal Suo braccialetto, mi risulta che Lei sia in una situazione
di malessere. Può confermarmi che mi sente e che è cosciente, per
favore?\"

- **Descrizione dei sintomi:** Franco risponde affermativamente. Pippor
  prosegue.

Pippor: \"Grazie, Franco. Potrebbe descrivermi i Suoi sintomi attuali?
Se lo desidera, mi dica cosa prova.\"

Franco: \"Ho un forte giramento di testa e sto sudando, ma per fortuna
non mi tremano le mani come a volte succede.\"

- **Analisi dei dati:** Pippor elabora i sintomi descritti (sudorazione,
  vertigini) in relazione ai dati vitali in calo (130 bpm),
  classificando la situazione come **non grave** e non immediatamente
  pericolosa per la vita.

**Fase 4: Normalizzazione e intervento autonomo rassicurante**

Pippor continua l\'assistenza, monitorando i parametri in fase di
recupero.

- **Rientro nei parametri:** La frequenza cardiaca di Franco scende
  ulteriormente a **110 bpm**, un valore considerato regolare e stabile
  per un soggetto con la sua condizione cardiaca.

- Pippor fornisce supporto psicologico e conferma la normalizzazione in
  corso, agendo in modo autonomo e rassicurante:

**Pippor:** \"Ottimo Franco. I suoi parametri si stanno già
normalizzando. La frequenza cardiaca è ora stabile a 110 bpm. È stata
una situazione temporanea. **Non è necessario richiedere l\'intervento
del personale medico** in questo momento. Resto qui con Lei.\"

- **Conclusione:** Franco sorride in segno di sollievo e gratitudine.
  Pippor continua il monitoraggio sul posto finché la frequenza cardiaca
  non rimane stabile sotto la soglia di allerta stabilita. Pippor dopo
  che sono passati 5 minuti dalla stabilizzazione della frequenza
  cardiaca torna alla Hall ripianificando il percorso di ritorno.
